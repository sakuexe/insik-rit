# Opinnäytetyön esimerkki (TEOS)

## Otsikko ja alaotsikko

Työlle annetaan aina otsikko. Jos otsikkoa haluaa tarkentaa, työlle voidaan
antaa alaotsikko. Jollei alaotsikkoa kirjoiteta, rivi poistetaan asiakirjasta.

## \[Tutkinnon\] opinnäytetyö

Tähän kirjoitetaan, mitä tutkintoa suoritetaan ja minkälaisesta työstä on kyse.
Esimerkiksi: Ammattikorkeakoulututkinnon harjoitustyö tai Ylemmän
ammattikorkeakoulututkinnon opinnäytetyö

## Koulutuksen nimi, kampus

Tähän kirjoitetaan suoritettavan koulutuksen nimi kokonaisuudessaan.
Esimerkiksi: Tieto- ja viestintätekniikka, insinööri (AMK) Rakennus- ja
yhdyskuntatekniikka, insinööri (AMK) Sähkö- ja automaatiotekniikka, insinööri
(AMK)

## Lukukausi vuosi ja tekijän/tekijöiden nimet

Työn lukuvuosi tieto kirjoitetaan lyhyesti. Esimerkiksi Kevät 2021 Tämän
jälkeen kirjoitetaan tekijän tai tekijöiden nimet. 

## Tiivistelmäsivun tiedot

Kirjoita tähän tiedot (tutkinnon nimi, tekijöiden nimet, työn nimi) samassa
muodossa kuin kansilehdellä. 

## Ohjaajat

Tähän kirjoitetaan opinnäytetyön ohjaajan nimi. Ohjaajia voi olla useita ja
HAMKin ulkopuolisista organisaatioista. Kirjoita ensin aina HAMKin opinnäytetyön
ohjaaja ja sen jälkeen ulkopuolisen organisaation ohjaaja sekä tämän
organisaation nimi. Muista kysyä ulkopuolisen ohjaajan lupa nimen merkitsemiseen. 

## Tiivistelmä

Tiivistelmän pituus on 1 sivu ja se tiivistää koko työn sisällön. Tiivistelmä
kirjoitetaan passiivissa ja menneessä aikamuodossa (imperfektissä).
Johtopäätöksistä voi kertoa preesensissä.

## Avainsanat

Avainsanat kirjoitetaan aakkosjärjestykseen tai tärkeysjärjestykseen ja ne
erotetaan toisistaan pilkulla. Vain ensimmäinen avainsana alkaa isolla
alkukirjaimella. Avainsanojen löytämiseen voi hyödyntää verkkosivua ai.finto.fi

[ai.into.fi](https://ai.finto.fi/?locale=en)

## Sivut

Ensin merkitään sivumäärä ja sen jälkeen liitteiden määrä. Lähdeluettelon
viimeinen sivu on työn viimeinen numeroitava sivu. Näet sivumäärän siis
lähdeluettelon viimeisen sivun sivunumerosta. 

## Abstract-sivu

Abstract on tiivistelmän englanninkielinen versio. Jos työhön ei tule
abstract-sivua, se poistetaan asiakirjasta. Muutoin siihen kirjoitetaan
vastaavat tiedot englanniksi. 

## Sisällysluettelo

Sisällysluettelosta näkee otsikoiden nimestä työn keskeisen sisällön ja
rakenteen. On tärkeää varmistaa, että pääotsikot ja alaotsikot liittyvät
loogisesti toisiinsa. Asiakirjamallissa on valmiina Word-työkalulla luotu 
sisällysluettelo. Tämä luettelo päivitetään, kun työ on valmis eikä sitä siis
kirjoiteta käsin.

## Otsikot ja sivunumerot

Jokainen otsikko on numeroitu ja nimetty. Lähteet on ainoa numeroimaton otsikko.
Jos otsikkosi ei näy päivittämisen jälkeen sisällysluettelossa, tarkista että
sillä on oikea otsikkotyyli. Mikäli sisällysluettelossa näkyy numeroimattomia 
otsikoita, olet joko muokannut otsikkotyyliä tai kopioinut tyylin muusta
asiakirjasta omaan työhösi. Tässä tapauksessa tarkista, että käytät oikeanlaisia
tyyleja otsikoissa ja korjaa virheelliset tyylit tekstistäsi.

## Liiteluettelo

Lopuksi listataan vielä työn liitteet. Mikäli liitteitä ei ole, liiteluettelo
poistetaan.

## Johdanto

Työn ensimmäinen luku on Johdanto. Sitä ei ole yleensä tarpeen jakaa alalukuihin.
Johdannon tarkoitus on johdattaa lukija tutkimusraportin tai opinnäytetyön 
aihepiiriin. Johdannossa kerrotaan työn tavoitteet ja tarkoitus, muttei kerrota
tuloksia tai arvioida prosessia. Jos työssä on mukana useita tekijöitä,
johdannossa kerrotaan jokaisen osallisen vastuualueet.

## Pääotsikko

Pääotsikko koostuu numerosta ja nimestä. Numeron jälkeen ei tule pistettä ja
otsikko alkaa isolla kirjaimella. 

## Toisen tason otsikko

Toisen tason otsikossa on kaksiosainen numerointi ja nimi. Tässä 2.1 tarkoittaa 
toisen pääluvun ensimmäistä alalukua. Väliotsikoiden tulee selkeästi kuulua 
pääotsikon alle.

## Tekstiviite

Tekstiviitteen muoto on (tekijä, vuosi) Tekijällä tarkoitetaan kirjoittajaa, 
organisaatiota tai julkaisijaa ja vuosi on lähteen julkaisuvuosi. Jos 
viitataan koko kappaleeseen, viite tulee kappaleen jälkeen sulkuihin, eikä 
siihen merkitä pistettä. Jos viitataan vain yhteen virkkeeseen, viite 
kirjoitetaan sulkeisiin virkkeen sisään. Tekstiviitteen voi kirjoittaa myös 
tekijäkeskeisesti. Tutustu huolellisesti HAMKin lähdeviiteoppaaseen 
tekstiviitteiden ja lähteiden oikeinmerkitsemiseen.

## Luvut

Jokainen luku muodostuu vähintään kahdesta kappaleesta. Työssä voi olla 
päälukuja ilman alalukuja. Jos pääluvun alla halutaan käyttää alalukuja, niitä 
täytyy olla vähintään kaksi.

## Tyylit

Tyylipaletista löytyy valmiina eri tarkoituksiin muotoillut tekstit. Älä luo 
tyylejä itse, vaan käytä asiakirjamallin valmiita tyylejä. Otsikko 1 on 
päätason otsikko ja Otsikko 2 toisen tason otsikko. Leipäteksti kirjoitetaan 
tyylillä Perusteksti tai Normaali.

## Kuvat

Kaikilla kuvilla on numero ja otsikko. Numerointi tapahtuu automaattisesti 
otsikoinnin yhteydessä. Otsikoinnin yhteydessä on hyvä muistaa, että 
kuvaotsikon paikka on kohteen yläpuolella ja otsikon jälkeen tulee merkitä 
myös kuvan lähdeviite. Ennen kuvan esiintymistä asiakirjassa, siitä täytyy 
olla maininta tekstissä. Muista myös kirjoittaa kuvalle vaihtoehtoinen kuvaus.

## Kuvaluettelo

Sisällysluettelon alle voi lisätä luettelon kuvista, taulukoista tai kaavoista.
Se voi olla hyödyllinen, jos raportissa on paljon kuvia, ja ne ovat 
olennainen osa raportin sisältöä. Se ei kuitenkaan ole pakollinen. 

## Taulukko

Taulukon tulee olla hyvin yksinkertaistettu ja helppolukuinen. Ylimääräisten 
tyhjien ruutujen esiintymistä tulee välttää. Taulukko tulee tehdä Wordin 
taulukko työkalulla tai liittää esimerkiksi Excelistä linkitettynä. Taulukkoa 
ei tule liittää kuvana asiakirjaan. Kuvien tapaan taulukolla on numero ja nimi.
Otsikointi tapahtuu samalla tavalla kuin kuville. Valitaan taulukko ja 
Viittaukset välilehdeltä valitaan Lisää Otsikko. Otsikon paikka on valitun 
kohteen yläpuolella. Muista merkitä myös taulukkoon lähde, mikäli taulukko ei 
ole omaa tuotostasi. Lisää ohjeita taulukon tekemisestä löytyy 
KvantiMOTV-sivuilta. Linkki alla. 

[fsd.tuni.fi](https://www.fsd.tuni.fi/menetelmaopetus/raportointi/numerotulokset.html)

## Kaavat

Myös kaavat numeroidaan ja otsikoidaan. Noudata samoja ohjeita kuin kuvien ja 
taulukoiden kanssa. Kaavasta mainitaan ennen sen esiintymistä ja otsikon 
paikka on kohteen yläpuolella.

## Luettelot

Luetteloiden kirjoittamiseen käytetään luettelotyylejä. Tyylipaletista löytyy 
tyylit numeroimattomalle ja numeroidulle luettelolle. Muista, että luetelma ei 
voi aloittaa lukua tai muodostaa lukua yksinään.

## Lopetusluku

Raportin viimeinen luku on kokoava lopetusluku. Sen otsikko voi olla 
esimerkiksi Yhteenveto, Pohdinta tai Päätelmät. Lopetusluvussa kerrataan 
tavoitteet, tulokset ja työn keskeinen sisältö. Peilaa johdannossa 
kirjoittamaasi johdantoon.

## Asiakirjamalli

Kaikki opintoihin kuuluvat raportit tehdään opinnäytetyön asiakirjamalliin. 

[Hamkin opinnäytetyöohjeet](https://www.hamk.fi/opiskelijan-ohjeet/opinnaytetyo/)

## Sivunumerointi

Sivunumerointi alkaa johdantosivulta ja päättyy lähdeluettelon viimeiseen 
sivuun. Tämä tapahtuu asiakirjamallissa automaattisesti. Lisätessä ja 
poistaessa sivuja on kuitenkin hyvä tarkistaa, ettei asiakirjan rakenteeseen 
ja sivunumerointiin tule muutoksia.

## Lähteet

Lähdeviiteopas löytyy samasta paikasta HAMKin nettisivuilta,kuin 
asiakirjamallikin. Katso ohjeet lähdeluettelon, tekstiviitteiden ja 
kuvaviitteiden tekemiseen lähdeviiteoppaasta.

[hamk.fi](https://www.hamk.fi/opiskelijan-ohjeet/opinnaytetyo/) 


## Viite

Kuviin ja taulukoihin merkitään lähdeviitteet aivan kuten referoituun 
tekstiinkin. Jos kuva on oma, lähdettä ei tarvitse merkitä. 

## Lähteet

Lähteet aakkostetaan tekijän sukunimen tai tekijäorganisaation nimen mukaan. 
Lähdeluettelossa olevat linkit tehdään toimiviksi, eli hyperlinkeiksi. Tutustu 
tarkasti HAMKin lähdeviiteoppaaseen, kun teet lähdeluetteloa ja tekstiviitteitä.
Voit kirjoittaa lähdeluettelon käsin tai käyttämällä Wordin omaa 
lähdeluettelotyökalua. Käytä työkalua vain, jos tunnet osaavasti käyttää sitä 
oikein. Julkaisemattomat lähteet jätetään pois lähdeluettelosta. Niillä tulee 
kuitenkin olla tekstiviite ja lähde tulee avata tekstissä selkeästi. 
Julkaisemattomia lähteitä ovat esimerkiksi haastattelut, luennot, sähköpostit 
ja intranetissä olevat tiedosto, sekä esimerkiksi suljetut oppimisympäristöt 
kuten Moodle.

## Liitteet

Liitteet numeroidaan ja nimetään. Liitteitä ei merkitä sisällysluetteloon, 
mutta niiden oma luettelo löytyy sisällysluettelosivulta. Mikäli työhön ei 
tule liitteitä, liiteluettelo poistetaan. Poista myös tyhjät liitesivut tai 
jätä ne pois, kun viet asiakirjan PDF-tiedostoksi. Jokaiseen liitteeseen 
viitataan tekstissä ja siihen viitataan numerolla. Esimerkiksi. "Kaikille 
kyselyyn osallistuville opiskelijoille jaettiin liitteen 1 mukainen kysely 
vapaa-ajan vietosta."

## Liitteen ylätunniste

Ylätunnisteessa näkyy liitteen numero / liitteen sivu. Jos liitteessä yksi 
olisi kaksi sivua, ensimmäisellä sivulla lukisi "Liite 1 / 1" ja toisella 
sivulla "Liite 1 / 2". Esimerkin liitteessä on vain yksi sivu. Liite voi olla 
vaakasuuntainen tai suurempi kuin A4-kokoinen.


_Tekijät: Taija Karppinen, Lea Mustonen, Katja Ruunaniemi, Sanna Tapiola_
[Alkuperäinen linkki](https://app.widgets.thinglink.com/accessibility/1503007817408184323)
